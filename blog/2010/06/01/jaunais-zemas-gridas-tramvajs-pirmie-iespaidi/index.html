<html><body><p>Šodien pirmo reizi izdevās izbraukt ar jauno Rīgas Satiksmes sarūpēto zemās grīdas tramvaju. Jau iepriekš redzēju to visinoties pa ielām testa braucienos un katru reizi pārsteidza cik tas ir kluss, pat uz nelīdzenām sliedēm. Tagad, kad pabīju tā iekšienē varu droši teikt - iekšā ir vēl klusāk. Motora skaņas var dzirdēt tikai pie straujas ātruma uzņemšanas vai straujas bremzēšanas, bet citu laiku ir praktiski klusu. Turklāt pateicoties tam, ka logi ir ciet un strādā kondicionieri, nevar dzirdēt arī automašīnas, kas brauc garām. <br>Nezinu vai kondicioniera jaudas pietiks karstākajās Latvijas vasaras dienās, bet šodien bija tīri pietiekoši - gaiss nebija sasmacis.<br>Vietas tramvajā bija daudz - parastais tramvajs nevarētu pārvest tik daudz cilvēku, kas šajā tramvajā vienkārši sēdēja. Arī stāvot nav nekādas vainas - ir kur pieturēties visu augumu cilvekiem.<br>Lai arī tramvajam ir durvju atvēršanas pogas, tās tiek vienalga atvērtas katrā pieturā. Es domāju ziemā tas mainīsies un mēs redzesim to pašu skatu kā rietumeiropā - tramvajs apstājas, uz durvju pogam iedegas lampiņas - ja gribi iekāp vai izkāpt, nospied durvju pogu un durvis uzreiz atvērsies.<br>Visvairāk gan mani pārsteidza informatīvie tablo - tādi ir vairāki visā tramvaja garumā. Tablo sastam no 3 ekrāniem. uz viena būs reklāmas, uz otra ir laiks, maršruts un nākamo pieturu saraksts, bet uz trešā tablo ir dzīva karte (izskatās pēc Google Maps), kurā parāda tieši kur pašlaik tramvajs atrodās.<br>Karte ir mazliet izplūdusi (nav pareizais izmērs pikseļos), bet izlasīt ielu nosaukumus var. Šo ekrānu varētu papildināt uzzīmējot tur visu šī tramvaja maršrutu, kā arī atzīmejot to, kur tas krustojas ar citu transportu maršrutiem.<br>Tramvajā ir arī visādas citas ekstras - drošības kameras, kāju sensori durvīs, ...<br>Izskatās, ka par daudz ko ir rūpīgi padomāts - piemēram, kad tramvajs apstājas, tad durvis daļēji aizsedz sānu paneļus, kas rāda tramvaja numuru, bet lai tas nenotiktu tad, kad durvis ir vaļā tablo pārslēdas un tā vietā lai rādītu ' 6 Stacijas laukums ' (no kura varētu redzet tikai 'ijas la') tablo rāda lielu ciparu '6' pašā tablo vidū, kur to atvērtās durvis neaizsedz.</p>
<p>Kopumā jaunie tramvaji izskatās fantastiski labi - es daudz kur pasaulē esmu ar tramvajiem braucis un šie izskatās kā vieni no labākajiem pasaulē uz šo brīdi, kas ir ļoti labi ņemot vērā, ka mēs gribam lai vini kalpotu mums kādus 10+ gadus.</p></body></html>