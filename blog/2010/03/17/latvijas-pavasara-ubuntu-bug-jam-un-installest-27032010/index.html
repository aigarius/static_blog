<html><body><p>The following is an invitation to the Latvian Ubuntu Bug Jam (in Latvian) sent for a bit of a wider circulation to catch people that monitor <a href="http://planet.debian.org">Planet Debian</a>, but not <a href="http://planet.ubuntu.lv">Planet Ubuntu.lv</a>.</p>
<p><a href="http://www.aigarius.com/blog/wp-content/uploads/2010/03/poga-tumsi-roza-maza.png"><img alt="" class="alignnone size-full wp-image-1492" height="230" src="http://www.aigarius.com/blog/wp-content/uploads/2010/03/poga-tumsi-roza-maza.png" title="I am going to Bugfest" width="400"></a></p>
<p>27. martā LU Linux centrā notiks divi pasākumi vienā - <a href="https://wiki.ubuntu.com/UbuntuGlobalJam">Ubuntu Global Bug Jam</a> Latvijas daļa un installfests. Global Bug Jam ir pasākums, kurā piedalīties ir aicināti interesenti, speciālisti, studenti, lai meklētu kļūdas Ubuntu Lucid Lynx testēšanas versijā. Cilvēki, kas grib uzzināt par Ubuntu Linux, vai kuri grib atrisināt kādu konkrētu problēmu ar Ubuntu Linux tiek aicināti nākt uz šī pasākuma otro daļu no pulksten 14:00 līdz 16:00. Pasākuma būs kafija un bulciņas ar <a href="http://www.accenture.com">Accenture</a> atbalstu.</p>
<p>Ubuntu Global Bug Jam ir globāls pasākums, kura mērķis ir iepazīstināt programmētājus un tulkotājus ar rīkiem, kas tiek lietoti, lai labotu problēmas Ubuntu operētājsistēmā un arī izlabot pēc iespējas lielāku skaitu problēmu īsā laikā. Izstrādātāji, kas grib labot Ubuntu problēmas vai iemācīties kā labot Ubuntu problēmas, tiek aicināti ierasties 12:00 un palikt līdz 16:00.</p>
<p>Installfest pasākuma sadaļā tiek aicināti visi esošie Ubuntu lietotaji, kuriem ir kādas konkrētas problēmas un arī cilvēki, kas tikai vēl interesējas par Ubuntu Linux. Ja jums ir konkrēta problēma ar Ubuntu Linux ir ieteicams atnest uz pasākumu savu datoru, kurā šo problēmu var atkārtot, lai pasākumā esošie programmētāji varētu noteikt šīs problēmas iemeslu un palīdzētu no novērst. Installfests sāksies 14:00 un turpināsies līdz 16:00.</p>
<p><a href="http://www.ubuntu.com">Ubuntu</a> ir bezmaksas, uz Linux balstīta pilna apjoma operētājsistēma jebkuram personālajam datoram, serverim un portatīvajai iekārtai. Tās standarta komplektā iekļautas visas nepieciešamās programmas, lai strādātu ar tekstiem, attēliem, elektronisko pastu un Internetu, kā arī jūs varat instalēt papildus programmatūru dažādiem nolūkiem. Pasaulē to šobrīd jau lieto vairāk kā 8 miljoni cilvēku, un to legāli bez maksas var lietot gan mājās, gan komerciālās un nekomerciālās organizācijās.</p>
<p><a href="http://linux.edu.lv">LU Linux Centrs</a> ir izveidots Latvijas Universitātes Datorikas fakultātē. Linux Centra darbības mērķi ir: popularizēt atvērtā pirmkoda (Open Source) programmatūras, tai skaitā, Linux operētājsistēmas un citu atvērto tehnoloģiju iespējas un priekšrocības; piedalīties LU studiju procesā un īstenot lietišķo IKT pētījumu projektus, tajos izmantojot un attīstot atvērtās tehnoloģijas; sekmēt APP pieejamību Latvijā un pasaulē.</p></body></html>