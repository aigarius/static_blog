<html><body><p>Es gribu sarīkot Debian ikgadējo konferenci - Debconf Latvijā. Pašlaik notiek konkurss par to, kur rīkot 2013. gada konferenci - Debconf13. Par šo iespēju bez Latvijas cīnās arī: Berlīne (DE), Cambridge (UK), Griekija, Istanbul (Turcija), Šveice un Vienna (AT). Šī ir ļoti saspringta cīņa un lai uzvarētu un redzētu Debconf13 Rīgā man ir nepieciešama visu jūsu palīdzība.</p>
<p>Taču sāksim no sākuma - kas tas ir? </p>
<p>Debian ir viens no svarīgākajiem Linux distributīviem pasaulē. Uz tā bāzes ir izveidota gandrīz puse visu pasaules Linux distributīvu, ieskaitot tādus grandus kā Ubuntu, Mint un Knoppix. Debian ir pilnīgi brīvprātīgs un neatkarīgs projekts, ko izstrādā gandrīz 1000 oficiālie izstrādātāji no visām pasaules malām. Es, pagaidām, esmu vienīgais oficiālais Debian izstrādātājs Latvijā.</p>
<p>Debconf ir ikgadējā Debian izstrādātāju konference, kas notiek katru vasaru kopš Debconf0, kas notika 2000. gadā Francijā paralēli Franču atvērtā koda izstrādātāju konferencei. Kopš tā laika Debconf ir noticis Norvēģijā, Brazīlijā, Somijā, Meksikā, Skotijā, Arģentīnā, Spānijā, New Yorkā un šogad Bosnijā. Nākošgad tas notiks Nikaragvā.</p>
<p>Es esmu piedalījies septiņās no šīm konferencēm, tāpēc ir pienācis laiks arī pašam to sarīkot. :)</p>
<p>No kā sastāv Debconf?</p>
<p>Debconf ir divas nedēļas gara konference, kas sastāv no šādām daļām:<br>* Debcamp - primā nedēļa ir konferences neoficiālā daļa - līdz 100 programmētāji no visām pasaules malām sabrauc uz konferences vietu un strādā pie saviem projektiem nelielās telpās (hacklab). Šajā periodā ir janodrošina dzīvesvietas līdz 100 cilvēkiem, pārtiku līdz 100 cilvēkiem (3 reizes dienā), hacklab telpās jānodrošina ātru un stabilu Interneta savienojumu un elektrību, lai visi šie 100 cilvēki varētu droši pieslēgt savus portatīvos datorus un maksimāli efektīvi strādāt. Šajā brīdī cilvēki no dažādām valstīm un pat kontinentiem satiekas klātienē, lai ātrāk risinādu dažādus tehniskus jautājumus. Tāpat šajā laikā tiek pabeigta telpu sagatavošana pašai konferencei.</p>
<p>* Debian Day - plašākai publikai pieejama un uz šo publiko orientēta pirmā konfereces diena, šeit tiek veiktas prezentācijas, pārsvarā galvenajā konferences zālē. Tiek uzaicinātas amatpersonas atklāšanas ceremonijai. No šīs dienas sākas konferences prezentāciju video ieraksts un translācija tiešajā ēterā Internetā. Arī cilvēki, kas nav konferencē var sekot līdzi norisēm un uzdod jautājumus caur IRC čatu. Parasti šajā dienā konferencē ierodas lielākā daļa no ap 300 dalībniekiem.</p>
<p>* Debconf - pati konference: 5 dienas ar prezentācijām, diskusijām un darba grupām 2-3 atsevišķās teplās (un vēl darbs hacklab). Šajā periodā tiek ierakstīts un translēts video no 2 telpām. Ap 300 cilvēkiem tiek izmitināti blakus esošajās viesnīcās un barošana notiek 3 reizes dienā. Ir jāpievērš uzmanība, ka gandrīz 50 dalībnieku ir veģetārieši vai vegāni un ir svarīgi piedāvāt arī viņiem kvalitatīvu un daudzveidīgu pārtiku.</p>
<p>* Wine&amp;Cheese party - vienā no konferences vakariem tiek organizēta vīna un sieru degustācija. Dalībnieki no savām valstīm atved labāko vai savādāko. No organizētājiem šeit parasti ir nepieciešams piedāvāt tikai telpas un galdus.</p>
<p>* Oficiālās vakariņas - vienas no vakariņam konferences laikā tiek aizstātas ar kopīgām vakariņām kādā restorānā, kas var uzņemt visus 300 cilvekus un arī apmierināt veģetāriešu un vegānu vajadzības.</p>
<p>* Day trip - izbrauciens. Parasti pēc brokastīm visi 300 cilvēki sakāpj uz to dienu noīrētos autobusos un tiek aizvesti uz kādu netālu apskates objektu, piemēram uz kādu pili, pēc tam tiek nodrošinātas pusdienas (vēlams pie dabas), pēc tam vēl kāda izklaide un vakariņas vietā, kur būtu pieejams arī labs alus.</p>
<p>Gatavojoties konferences pietekuma iesniegšanai, visa informācija tiek apkopota <a href="http://wiki.debconf.org/wiki/DebConf13/Latvia">http://wiki.debconf.org/wiki/DebConf13/Latvia</a></p>
<p>Pašlaik visticamākais scenārijs ir konferences rīkošana Ķīpsalā. Mēs varam izvietot līdz 200 cilvēku Āzenes 22 kopmītņu telpās un vēl 100 cilvēku izvietotos blakus esošajā Islande viesnīcā. Pati konference varētu notikt RTU Būvniecības fakultātes telpās, kur ir vairākas lielās auditorijas un daudz klašu, kas var kalpot kā hacklab un palīgtelpas. Pārtikai varētu noīrēt Būvniecības fakultātē esošās ēdnīcas telpas un pašu ēdināšanu uzticēt kādam ēdināšanas uzņēmumam, piemēram, tam, kas baro simtiem studentu katru dienu Āzenes 22 kopmītnēs, lēti un ļoti garšīgi. Ēdinātājiem būs jānodrošina zviedru galds konferences telpās 3 reizes dienā līdz pat 300 cilvēkiem ar vismaz 50 veģetāriešiem. Oficiālās vakariņas varētu tik viegli organizētas, piemēram, krasta Lido. Day trip es iedomājos tā - pēc brokastīm, iekāpjam autobusos, aizbraucam uz vienu no pie-Rīgas pilīm, tad braucam uz kādu pļavu vai piknika vietu, kur kāds ēdinātājs (piemēram TurKebab :D)jau gatavo ātras pusdienas dabā, pēc tā dodamies vizītē uz kādu alus ražotni pie kuras arī ieturam vakariņas ar svaigu alu un kvasu un tad ar autobusiem atpakaļ.</p>
<p>Neatrisinātie jautājumi:<br>* Vai RTU telpās Ķīpsalā ir zāles 300+ cilvēkiem?<br>* Vai šīm visām telpām var piekļūt invalīdu ratiņos?<br>* Kā ir Lido pēdējā laikā ar kvalitāti? Vai Lido būs ko ēst veģetāriešiem?<br>* Uz kādu pili vai līdzīgu interesantu vietu netālu no Rīgas vest cilvēkus? (&lt;2 stundas ceļā)<br>* Uz kādu alus darītavu var aizvest 300 cilvēkus? (īpaši sarunājot, protams)<br>* Vajag informāciju par vietām kur atpūsties Vecrīgā, kāds ir labs alus un kur Vecrīgā to dabūt, lai cilvēkiem vakarā nav garlaicīgi. To visu vajadzētu gan OSM, gan Wikitravel, gan kā atsevišķu mini-guide pāris lappušu garumā.<br>* neatrisināto jautājumu saraksts nav pilnīgs</p></body></html>